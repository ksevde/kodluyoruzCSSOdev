<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hanımeli</title>
    <link rel="stylesheet" href="style.css">
</head>
<body>
    
    <p class="title">Hanımeli</p>

    <p class="content">Hanımeli, sarmaşık sınıfına giren bir bitkidir. Bilimsel adı Lonicera Periclymenum olarak bilinen bu bitki esasında Avrupa kökenlidir. Fakat 200’e yakın türü vardır ve bu türlerin çoğu yüksek adaptasyon gücüne sahiptir. Hatta her ne kadar Avrupa kökenli bir bitki olsa da bu sınıfa giren türlerin 100 kadar Çin başta olmak üzere uzakdoğu ülkelerinde yetişir. Çiçeklerinin zarif görünümü sebebiyle hanımeli adını almıştır. Tutunduğu yeri saran ve kolay yetişebilen bir yapısı vardır. Ayrıca soğuk iklime karşı dayanıklıdır. </p>

    <p class="title">Hanımeli Anlamı</p>

    <p class="content">Hanımeli, bağlılık, sadakat ve güven anlamları taşıyan bir çiçektir. Arkadaşlığın, aynı güller gibi aşkın ve sevginin parçası olan güvenin doğal ifadesidir. Ayrıca, eskiden bu çiçeğin uğur getirdiğine inanılır, bu yüzden her bahçede mutlaka yetiştirilirdi. Her koşulda, sevilen kişiye bir çiçek buketi halinde hediye edildiğinde derin anlamlar ifade eder. </p>

    <p class="title">Özellikler</p>

    <p class="content">Hanımeli çiçeği, güneşe doğru uzanmaya meyillidir. Bu yüzden bol güneş alan yerlerde yetişmesi gerekir. Özellikle çalı formundaki hanımeli bitkisi güneşli ortamları sever. Evde yetiştiriliyorsa bile doğal ışık alan bir yere konulması gerekir. Kapalı yerlerde yetiştirilebilir fakat genellikle bahçeleri sever. İç mekanda yetiştiriliyorsa bulunduğu ortam sıklıkla havalandırılmalıdır. Toprak konusunda seçici bir bitki değildir. Fakat nemli topraklar hanımeli için idealdir. Özellikle iyi drenaj sağlanan topraklarda güçlü bir biçimde yetişebilir. 4.5 pH – 8 pH arasındaki derecelere sahip olan topraklar hanımeli için idealdir. Sulama dengesinin çok hassas olması gerekir. Belli bir sulama periyodu yoktur, toprak kurudukça sulanması yeterlidir. Fakat ihtiyaç olmadığı hâlde sulama yapmak hastalıklara davetiye çıkarır. Sulama rutini hanımeli türlerinin tamamında aynıdır. Eğer kaliteli ve zengin bir toprak kullandıysanız bitkinin ekstra besin takviyesine ihtiyacı olmayacaktır. Ekim yapmadan önce toprağı zenginleştirebilirsiniz.</p>
</body>
</html>